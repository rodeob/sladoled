# Španski vetrci - Meringue

Hitro pripravljeni in puhasti španski vetrci.

## Sestavine

 * 50 g sladkorja v prahu
 * 1 beljak
 
## Postopek
 
V posodo vlijemo beljak in dodamo žlico sladkorja. Začnemo mešati z mešalnikom in med mešanjem z žlico dodajamo preostali sladkor. Mešamo toliko časa, da dobimo belo, trdo in gladko zmes.

Na pekač položimo peki papir in nanj z žličko ali vrečko za dekoriranje naredimo majhne kupčke. Pečemo v predogreti pečici (ventilator) na 100&deg;C približno eno uro, dokler rahlo ne porjavijo. Nato pečico ugasnemo in jih pustimo še dve uri v topli pečici, da se posušijo. Shranimo jih v tesno zaprto posodo, da se ne zmehčajo.
