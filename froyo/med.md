# Zamrznjen jogurt z medom

Zamrznjen jogurt, ki spreminja okus glede na vrsto medu, ki ga uporabimo.

Količina medu je zgolj priporočena, lahko se jo zmanjša ali poveča glede na osebni okus. Ne pa uporabiti manj kot 50ml medu, da ne bo končni produkt pretrd.

## Sestavine

 * 30 g sladkorja v prahu
 * 70 ml tekočega medu
 * 200 g grškega jogurta (10%)
 * 250 g navadnega tekočega jogurta (3,5%)
 * ščepec soli

 
## Postopek
 
Vse sestavine skupaj zmešamo v posodi. Mešamo toliko časa, da se sladkor raztopi. Nato prelijemo v napravo za izdelovanje sladoleda. Ko je sladoled narejen, preložimo v posodo s pokrovom in damo za 2-3 ure v zamrzovalnik.
